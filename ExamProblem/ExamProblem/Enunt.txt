Giani, un Mai Mare al Oraşului, este acuzat de plagiat în lucrarea sa de licenţă intitulată „Despre 
cromatica semnelor de circulaţie”. S-a format, bineînţeles, o comisie care să decidă asupra 
veridicităţii acestei acuzaţii. Aceasta este formată dintr-un semn de circulaţie, un cetăţean care se 
ocupă cu trafic de fier vechi, un delfin şi un cetăţean care citeşte în stele. În această problemă ne 
vom preocupa de metoda prin care se va decide cititorul în stele. Acesta se va uita la harta cerului, 
formată din N stele punctiforme. Apoi va lua în considerare toate triunghiurile care se pot forma cu 
vârfurile în stele, iar dacă găseşte două triunghiuri astfel încât primul poate fi obţinut din al doilea 
doar printr-o translaţie atunci consideră că acesta este un semn, iar Giani este vinovat.
Dându-se T hărţi ale cerului, să se decidă pentru fiecare dacă Giani este vinovat de plagiat sau nu. 

Date de intrare
Fişierul de intrare plagiat.in conţine pe prima sa linie T, numărul de hărţi pe care trebuie să le 
analizaţi. Fiecare hartă va fi descrisă printr-un număr N, numărul de stele, şi N perechi de numere 
naturale care descriu coordonatele stelelor.

Date de ieşire
În fişierul de ieşire plagiat.out se vor afla T linii. Linia cu numărul i va conţine cuvântul „DA” dacă
Giani este vinovat conform hărţii cu numărul i din input. Altfel va conţine cuvântul „NU”.